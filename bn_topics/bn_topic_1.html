<!DOCTYPE html>
<html>
<head>
	<meta charset="utf-8">
	<meta name="viewport" content="width=device-width, initial-scale=1">
	<title>Titumir House</title>
	<link href="https://cdn.jsdelivr.net/npm/bootstrap@5.2.3/dist/css/bootstrap.min.css" rel="stylesheet">
	<script src="https://cdn.jsdelivr.net/npm/bootstrap@5.2.3/dist/js/bootstrap.bundle.min.js"></script>
	<link href='https://cdn.staticaly.com/gh/sh4hids/bangla-web-fonts/9baee0fc23e77fe957c0b70fe49d81d2cbbe87d6/boshonto/stylesheet.css' rel='stylesheet'>
</head>
<body>
	<header class="p-3 bg-warning">
    <div class="container">
      <div class="d-flex flex-wrap align-items-center justify-content-around">
      	<img src="img/ccr.png">
       	<h1 class="display-3">Titumir House</h1>
       	<img src="img/ccr.png">
      </div>
    </div>
  </header>
  <div class="mt-5">
  	<h1 class="text-center display-3" style="font-family: 'Boshonto', sans-serif;">রুধিরাক্ত কিরণ</h1> 
  </div>
  <div>
  	<p>পাতা ঝরা শীত শেষে বসন্তের আগমণ্ন হয়েছে সবে মাত্র। কচি পাতায় ভরে রয়েছে গাছে প্রতিটি শাখা। তারই ফাক-ফোকর দিয়ে উঁকি দিচ্ছে সূর্য। ভোরের প্রথম আলোয় প্রকৃতি যেন মুগ্ধতার সাথে নিজেকে নতুন করে আবারো সাজিয়ে নিচ্ছে। নানান পাখির কিচির-মিচির শব্দে চারদিকে যেন মুগ্ধতার ছোঁয়া ভেসে যাচ্ছে। বাগানে প্রস্ফুটিত প্রতিটি ফুলের সেই মায়াবী চাহনিতে প্রকৃতি আজ অপরুপ অলকনন্দায় পরিণত হয়েছে। আজ ৮ই ফাল্গুন। প্রকৃতির এই আনন্দ-মুখর মুহূর্তে আনন্দের জোয়ার ভাসছে রিতুর বুকেও। <br><br> রহমতপুর গ্রাম। ঢাকা থেকে ৪৭ কি.মি. দূরে অবস্থিত। গ্রামের ছোট্ট একটি প্রাণ রিতু। বয়স তার ৭ বছর। এ গ্রামে আপন বলতে তার মা রেহেনা, আর দাদি খাদিজা বেগম-ই। বাবা রাশেদ ঢাকাতে কাজ করে। মাসে দু-একবার আসেন। নিজের ছোট্ট সোনামনি, স্ত্রী আর মা কে দেখতে। <br><br> গত রাতে রাশেদের গ্রামে আসার কথা শুনেই রিতুর মনে উতাল-পাতাল শুরু হয়েছিল। সে আজ খুব ভোরে উঠেছে শুধু তার বাবা আসবে বলে। রেহেনাও উঠে যথাসাধ্য চেষ্টা করছে রাশেদের পছন্দের খাবারগুলো তৈরি করতে। সকাল থেকে রিতু বাড়ির বাগানে খেলছে। গতবার রাশেদ তাকে বলেছিল যে শহর থেকে তার জন্য পুতুল কিনে কিনে আনবে। তার এবার নতুন এক খেলার সঙ্গী হবে- এটা ভাবতেই মেয়েটি খুশিতে আত্মহারা হয়ে যায়। <br><br> রাশেদ আগের রাতেই তার ব্যাগ গুছিয়ে ফেলেছে। তার সোনামণির জন্য কেনা লাল টুকটুকে পুতুলটিও খুব যত্নে ব্যাগে রেখেছে। সকালে উঠেই বন্ধু হাসানের ডাক- দরজায় এসে খুব ব্যস্ত হয়ে কড়া নাড়ছে। দরজা খুলতেই হাসান তাকে বলে, "চল! আর সহ্য করা যায় না। ঐ শয়তান নাজিমের কথায় আর না।" রাশেদ সহজেই বুঝে যায় হাসানের কথা। এ পর্যন্ত যতবার আন্দোলন কিংবা হরতাল হয়েছে, তারা দু'জন পাশে থেকে এগিয়ে গিয়েছিল। ভাষার জন্য তারা সক্রিয়ভাবে আন্দোলন করে গিয়েছে। আজ সমস্ত ঢাকায় আন্দোলন। হাসানের কথায় আর নিজেকে ঘরের মধ্যে আটকে রাখতে পারে না রাশেদ। দু'জন ছুটে যায় মিছিলে। <br><br> এদিকে পাকিস্তান সরকার ১৪৪ ধারা জারি করে সব ধরনের মিছিল, সভা বন্ধ করে রেখেছে। তবুও সেদিন হাজারো মানুষ যোগ দিয়েছে রাশেদ আর হাসানের মতো। সবাই একযোগে স্লোগান তুলছে, "রাষ্ট্রভাষা বাংলা চাই।"<br><br> রিতু এদিকে অস্থির হয়ে পড়েছে। তার মা বলেছিল যে রাশেদ নাকি ভোরের গাড়িতেই আসবে। অনেক বেলা হয়ে গেল যে। মেয়ে মা কে প্রশ্ন করতে করতে বিরকত করে ফেলেছে। একপর্যায়ে দাদি তাকে ভুলিয়ে রাখতে নিয়ে যায় পাশের বাড়ির তুতুলের কাছে। অল্পক্ষণেই সব ভুলে খেলায় মগ্ন হয়ে পড়ে রিতু। <br><br> আন্দোলন চলাকালীন রাশেদ দেখে তাদের অফিসের দারোয়ান কবির চাচাও মিছিলে উপস্থিত। "কি অদ্ভুৎ! মানুষ টা বোবা। অথচ দেখ হাসান-" রফিক ও হাসান মুগ্ধ হয়ে তাকিয়ে থাকে কবির চাচার দিকে। যার মুখে কথা নেই সেও কিনা বাংলাকে রক্ষা করতে এসেছে, মাতৃভাষাকে বাঁচাতে লড়াই করছে! মেডিকেল কলেজের সামনে আসতে হটাৎ আটকে যায় সবাই। সামনে পুলিশ; সরকারের নিয়ম মানতে চাটুকারের মত এসে হাজির হয়েছে মিছিলের সামনে। পুলিশ সামনে বড় বড় নেতাদের আটক করতে চাইলে অবস্থা বেগতিক হয়ে যায়। ক্রুদ্ধ জনতা রাগের বশে পুলিশের উপর হামলা করে বসে। যেন হাজারো পিরানহা মাছের সামনে এক খাবলা মাংসের মত। পরবর্তীতে আরো পুলিশ এসে তাদের লাঠিচার্জ আর গ্যাস ছোড়া শুরু করে। রাশেদ রেগে গিয়ে তাদের উপর পাল্টা হামলা চালায়। ছুঁড়ে মারে রাস্তার পাশে পড়ে থাকা পাথর ও ইটের টুকরা। <br><br> তুতুলের মা সালমা হুট করে রেহেনার কাছে ছুটে আসে। আজ রেহেনা অনেক হাসিখুশি। রাশেদের দেওয়া নতুন শাড়িটি পড়েছে সে। <br> - হ্যাঁ গো রিতুর মা, ভাই কি ঢাকায় নাকি? শুনলাম শহরে নাকি অনেক মছিল হচ্ছে? পুলিশ ধরে ধরে নিয়ে যাচ্ছে কিন্তু। ভাইকে ওসবে যেতে মানা করিয়েন ভাবী। কখন যে কি হয়, আল্লাহ মাবুদ ই জানে! <br> - আরে না! উনি আজই আসছেন। বিপদ নেই। <br><br> দুই পক্ষের তুমুল মারামারিতে যখন আর কাজ হচ্ছিল না, পুলিশ অবশেষে গুলি ছোড়া শুরু করে। রাশেদের কানের পাশ দিয়ে সাঁই করে একটা বুলেট পেরিয়ে যায়। অবস্থা খারাপ দেখে রাশেদ উল্টো দিকে ছোটা শুরু করে, সাথে সাথে একটা গুলি এসে পিঠে লাগে। হাসান কোনোমতে নিজেকে লুকিয়ে নেয়। জীবনের শেষ কয়েকটী নিঃশ্বাসে রাশেদ যেন তার মনের সব কথা খুলে বলতে চায়। চোখে তখন ভেসে ওঠে তার মেয়ে রিতুর হাসিমুখটি, তার মা ও স্ত্রীর মুখচ্ছবি। বুকের রক্তে রাস্তা ভেসে যেতে থাকে। লুটিয়ে পড়ে থাকা প্রতিটি দেহের তখন এওটাই চাওয়া- মাতৃভাষার সম্মান যেন রুখা পায়। বাংলা যেন মাথা উঁচু করে বেঁচে থাকে, প্রতিটি বাঙালির বুকে। শরীরের শিরায় শিরায় যে রক্তে মিশে ছিল এতদিন আজ সে রক্তে রাজপথ রঞ্জিত। তবুও বাংলা লেগে থাকে রাশেদের আত্মার সাথে। কেননা বাংলা কে জিততেই হবে! <br><br> বিকেল পেরিয়ে সন্ধ্যা, সন্ধ্যার পর রাত। রিতু কেঁদে কেঁদে অস্থির- "বাবা এখনো আসছেনা কেন? কোথায় তার বাবা? কোথায় তার খেলনা পুতুল?" কাঁদতে কাঁদতে মেয়ে ঘুমিয়ে পড়লেও মা খাদিজা আর স্ত্রী রেহেনার বুকে কষ্টের তুমুল জোয়ার উঠে। কোনো খবর নেই রাশেদের। <br><br> পুলিশ চলে গেলে সকলে রাস্তায় বেড়িয়ে আসে। জমাট রক্তের প্রলেপের উপর পা দিয়ে এগিয়ে যায় হাসান, চোখের সামনে নিজের বন্ধুর রক্তাক্ত লাশ দেখে আর সামলাতে পারে না নিজেকে। চিৎকার করে কেঁদে উঠে সে। কি করবে সে এখন! এই ঢাকা শহরে তার আপন বলতে এই রাশেদ ই ছিল। আর কিছু দূরে আরেকটা লাশ দেখে চিনতে পারে সে এ কবির চাচার লাশ। গুলি একেবারে মাথায় এসে লেগেছে তার। <br><br> ৯ ফাল্গুন। শুক্রবার। <br> হাসান রাশেদের ঘরে গিয়ে অনেক খোঁজার পর তার বাড়ির ঠিকানা পেয়ে চিঠি লিখে সে। পড়ার সাথে সাথেই রেহেনা কে আধার গ্রাস করে ফেলে। কী বলবে সে? কী করবে সে এখন? মাত্ররভাষা কে বাঁচাতে নিজের জীবন দিয়ে দিল রাশেদ। এমন পাগলামো কে করে? তার মেয়ে রিতু কে কি বলবে সে? রেহেনার পরিবারের খুশির ঝাড়বাতি গুলো মুহুর্তেই নিভে যায়। রাশেদ এখন স্মৃতিমাত্র। কান্নায় ফেটে পড়ে সবাই। বাংলা লালিত হত যে বুকে, সে বুকের উপর ই হামলা চালালো শয়তানেরা! আক্ষেপে, ক্ষোভে আবিষ্ট হয়ে পড়লো সকলে। <br><br> একে একে ৭১ টি বছর পেরিয়ে গেছে, রিতু আজও ভোলেনি সেই দিনের কথা। তার বাবা চলে গেছে না ফেরার দেশে, কিন্তু দিয়ে গেছে প্রাণপ্রিয় মাতৃভাষা বাংলা কে। এই বাংলার মাঝেই রিতু তার বাবার অস্তিত্ব খুঁজে পায়। গর্বের সাথে এই বাংলাকে বুকে ধারণ করে সে। তাই তো আজও সে এসেছে শহিদ মিনারের প্রাঙ্গণে। তার বাবার মত সকল ভাষা শহিদদের স্মরণে তার হাতে দুটি ফুল, কণ্ঠে-<br>ভাষার এদিনে তোমারে কি দিব হায়-<br> তোমার এ ঋণ যে শুধিবার নয়!</p>
  </div>
  </body>
</html>