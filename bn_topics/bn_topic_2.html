<!DOCTYPE html>
<html>
<head>
	<meta charset="utf-8">
	<meta name="viewport" content="width=device-width, initial-scale=1">
	<title>Titumir House</title>
	<link href="https://cdn.jsdelivr.net/npm/bootstrap@5.2.3/dist/css/bootstrap.min.css" rel="stylesheet">
	<script src="https://cdn.jsdelivr.net/npm/bootstrap@5.2.3/dist/js/bootstrap.bundle.min.js"></script>
	<link href='https://cdn.staticaly.com/gh/sh4hids/bangla-web-fonts/9baee0fc23e77fe957c0b70fe49d81d2cbbe87d6/boshonto/stylesheet.css' rel='stylesheet'>
</head>
<body>
	<header class="p-3 bg-warning">
    <div class="container">
      <div class="d-flex flex-wrap align-items-center justify-content-around">
      	<img src="img/ccr.png">
       	<h1 class="display-3">Titumir House</h1>
       	<img src="img/ccr.png">
      </div>
    </div>
  </header>
  <div class="mt-5">
  	<h1 class="text-center display-3" style="font-family: 'Boshonto', sans-serif;">রুধিরাক্ত কিরণ</h1> 
  </div>
  <div>
  	<p>শুভ্র আজ ওর পুরোনো লাল রঙের শার্টটা পড়েছে। লাল রঙ হচ্ছে রক্তের রঙ, কখনো আবার বর্বরতা কিংবা নৃশংশতার সংকেত। সম্রাট হুমায়ুন নাকি প্রতি সপ্তাহে একদিন লাল রঙের পোশাক পড়ে রাজ দরবারে আসতেন, আর সব অপরাধীদের শাস্তি দিতেন। খুবই নিষ্ঠুর শাস্তি দিতেন। শুভ্রও আজ একজনকে শাস্তি দিতে যাচ্ছে, ভয়ংকর এক শাস্তি- একেবারে মৃত্যুদণ্ড। তার জন্য একটা রিভলবার জোগাড় করে এনেছে, পয়েন্ট থ্রি টু কযালিবারের। রিভলবার টা ওকে এনে দিয়েছে ভার্সিটির এক সিনিয়র। একটু গুণ্ডা টাইপের হলেও শুভ্রকে মানুষটা আদর করে অনেক। লাল শার্টের সাথে শুভ্র পড়েছে একটা কালচে রঙের জিন্স। আর কাধে ঝোলানো একটা স্কুলবযাগ- তার ভেতরে লুকানো রিভলবারটা।<br><br> গরমটা আজ সকালে বেশ ভালোই পড়েছে- আধ কিলো হাঁটার পর নিজের ঘামে ভেজা শার্ট দেখে তাই মনে হলো শুভ্রর। আরেকটু হাটলেই চৌমাথার বটতলা। সেখানে বসে একটু জিড়িয়ে নেওয়ার ইচ্ছে হলো তার। বট তলার কথা মাথায় আসতেই মতি কাকা কথা আবার মনে পড়ে যায় শুভ্রর। <br><br> মতি কাকার আসল নাম কিংবা পরিচয় কেউ জানেনা। চেহারা দেখে বয়সটা কেবল অনুমান করা যায়, ষাটের বেশি। তবে মতি কাকার বিষয়ে একটা কথা সবাই জানে। আর তা হলো- মানুষটা একটু পাগল কিসিমের। তবে অন্যসব পাগলের মত সে রাস্তায় রাস্তায় ঘুরে বেড়াতো না। চৌরাস্তার বটতলায় একটা ছোট দোকানে বসে গোলাপ বিক্রি করত। টকটকে লাল রঙের গোলাপ। শুভ্র প্রতিদিন তার কাছ থেকে একটা করে তাজা গোলাপ কিন্তো, আর কেনার পর সেটার গন্ধ নিত। মানূষের অনেক ধরনের নেশা হয়। সিগারেটের নেশা, মদের নেশা। শুভ্রর নেশা হলো তাজা গোলাপের মিষ্টি ঘ্রাণ নেয়া। তবে শুভ্র নিজের নেশার কদর করতে জানে। অন্য সবাই গোলাপের জন্য মতি কাকাকে ১০ টাকা করে দিলেও শুভ্র দিত ৫০ টাকা। কারণ ৫০ টাকার বিনিময়ে শুভ্র একটি গোলাপের সাথে পেত মতি কাকার মিষ্টি একটি হাসি। শুভ্রর কাছে মতি কাকার এই হাসিটা ছিল তার গোলাপের চেয়েও সুন্দর। মন ভালো থাকলে শুভ্র সাধারণত একটা, কখনো বা দু-তিনটা ফুল কিনত। আর মন খারাপ থাকলে আরো বেশি করে কিনত, কারণ গোলাপের সুঘ্রাণের সাথে মেশানো মতি কাকার মিষ্টি হাসিটা ছিল শুভ্রর মন ভালো করার সবচেয়ে বড় দাওয়াই। শুভ্রর মন আজকেও খারাপ, বরং অন্য দিনের থেকে আরো বেশি খারাপ। তবে তার মন ভালো করার জন্য বটতলার নিচে মতি কাকা আজ আর বসে নেই, কেন নেই তা বলছি...<br><br><br> দু'দিন আগে বটতলায় পুলিশ এসেছিল। উপরমহল থেকে নাকি আদেশ এসেছে বটতলার নিচে কোনো দোকান থাকা চলবে না। বট তলার চারপাশ জুড়ে মতি কাকার দোকানের মত আরো বেশ কিছু দোকান ছিল- পুলিশ সব ভেঙে দিয়েছে। শুধু কাশেমের পান-সিগারেটের দোকান টা বাদে। কাশেমের সাথে নাকি ওসি সাহেবের ভালো খাতির। তাই দয়া করেছেন তার উপর। মতি কাক্র সাথে ওসি সাহেবের কোনো খাতির নেই, তাকি শুধু তার দোকান ভেঙে শান্ত হননি বরং বাধা দেওয়ার কারণে বেধড়ক পিটিয়েছেনও বেচারাকে। মতিকাকার এলোমেলো জীবনে যা সামান্য কিছু গোছানো ছিল, ওসি সাহেবের দয়ার ঝড়ে  তাও ভেঙে গেল। বেচারা পাগল আর এই এলোমেলো জীবন কে নতুন করে সাজানোর উটকো ঝামেলা পোহাতে চাইল না। তাই গলায় দড়ি দিয়ে মুক্তির সহজ পথ বেছে নিল। শুভ্র এসবের কিছুই জানতো না। গতকাল বিকালে বটতলায় গোলাপ কিনতে এসে লোকজনের কাছে সব শুনেছে। চড়কির মোড়ের বস্তিতে নিজের ছোট্ট ঘরে  আগের রাতে মুক্তির ডানা মেলেছিল মতি কাকা। বাদ জোহর বস্তির জনাদশেক লোক মিলে দাফন-কাফনের ব্যবস্থা করেছে। মতি কাকার আপন বলতে তেমন কেউ নেই। অনেক দিন আগে শুভ্র এলাকার মুরব্বিদের একবার বলতে শুনেছিল- অনেক বহচর আগে নিজের বউ, সন্তান ফেলে পালিয়ে এখানে এসে খুঁটি গেড়েছে পাগল লোকটা। শুভ্র তবু মনে হলো- মতি কাকার শেষ যাত্রার সাথী হওয়া তার উচিত ছিল। কেননা, সতযি বলতে শুভ্রর দেওয়া অতিরিক্ত টাকাতেই মূলত নিজের পেট আর দোকান চালাতে পারত মানুষটা। মতি কাকার উপর শুভ্রর একটা অধিকারবোধ তাই সব সময় কাজ করত। শুভ্র তাই ঠিক করেছে প্রতিশোধ সে নিবেই। মতি কাকার আত্মহননের জন্য দায়ী দানবকে সে যে করেই হোক শাস্তি দিবে। কিন্তু শাস্তিটা কি হবে? "খুন কা বাদলা স্রেফ খুন হি হোতা হে"- কোথায় যেন শুনেছিল শুভ্র। শাস্তিটা অনেক পছন্দ হলো শুভ্রর- থানায় গিয়ে রিভলবার দিয়ে ওসি সাহেবের বুকে গুনে গুনে তিনটে গুলি করবে সে। প্রথমে সিদ্ধান্তটাকে খানিকটা পাগলামো মনে হলো শুভ্রর। তবে শুভ্রর কাছে এটা নতুন কিছু নয়। কারণ এমন উল্টাপাল্টা কাজ সে মাঝে মধ্যেই করে। এটাও তার একটা নেশা। রবি, শুভ্রর ভার্সিটির বন্ধু, তাকে একটা নাম দিয়েছে- 'সার্কিটলেস অ্যান্সেস্টর'। রবির মতে এর মানে নাকি বংশপরম্পরায় যে পাগল। শুভ্রর নাম টা খারাপ লাগেনি। কারণ সে মনে করে তার ছোট বেলায় হারিয়ে যাওয়া বাবাও তারই মত উম্মাদ। বটতলায় মতি কাকার দোকান টা যেখানে ছিল, সেখানে এখনও কয়েকটা গোলাপ পড়ে আছে। শুভ্র দুটো গোলাপ তুলে নিয়ে ঘ্রাণ নেওয়ার চেষ্টা করল। ঘ্রাণ্টা সতেজ না হলেও শুভ্রর মন খানিকটা ভালো করার জন্য যথেষ্ট ছিল। থানায় গিয়ে ওসি সাহেব কে গুলি করা কি সত্যিই ঠিক হবে? ভাবতে শুরু করল সে। ভাবা শেষ করে পাশেই কাশেমের দোকানের দিকে পা বাড়ালো। কাশেমের কাছ থেকে এক প্যাকেট সিগারেট কিনলো সে। না, সিগারেটগুলো শুভ্র নিজের জন্য কিনেনি, কারণ সে ধূমপান পছন্দ করে না। তপবে সে একজন কে চেনে, যে এসব বড্ড পছন্দ করে। <br><br><br> সকাল সকাল নিজের অফিসে সম্পূর্ণ অচেনা একটা ছেলেকে গোলাপ হাতে দেখে খানিকটা ভড়কে গেছেন কোতয়ালী থানার ওসি জামিলুর রহমান। <br> - কে তুমি? এখানে কেন এসেছ? <br> - আমি কে সেটা জেনে আপনার কাজ নেই। তবে কেন এসেছি সেটা বলা যেতে পারে। <br> বলেই নিজের হাতে থাকা পাপড়ি ছেঁড়া গোলাপটা জামিলুর রহমান সাহেবের দিকে এগিয়ে দিলো শুভ্র। <br> - কলেজে পড়ার সময় একটা মেয়েকে আমার খুব ভালো লাগত। মেয়েটার চেহারায় একটা নিষ্পাপ ভাব ছিল। তাই ওর দিকে তাকালেই আমার মন ভালো হয়ে যেত। মেয়েটাকে সেজন্য আমি একদিন একটা গোলাপ দিয়েছিলাম- গাঢ় লাল পাপড়িওয়ালা গোলাপ, যেটার গায়ে কোনো কাঁটা ছিল না। আপনাকে আমার একদমই ভালো লাগে না। কারণ, আপনি একটা বড়সর পাপী লোক। তাই আপনাকে আমি এই পাপড়িহীন কাঁটাওয়ালা গোলাপটা দিচ্ছি। আশা করি আপনি মন খারাপ করবেন না। <br> গোলাপটা দিয়েই চলে যাচ্ছিল শুভ্র, কি মনে করে আবার ফিরে আসলো। পকেট থেকে এবার কাশেমের কাছ থেকে কেনা সিগারেটের প্যাকেটটা বের করে বাড়িয়ে দিল ওসি সাহেবের দিকে। <br> - আরে এটা আপনাকে কাশেম দিয়েছে। আপনার নাকি অনেক পছন্দের এটা। কাশেমের দোকানের প্রতি দয়া দেখানোর জন্য কৃতজ্ঞতাস্বরূপ আপনাকে এটা পাঠিয়েছে হয়তো। <br> এবার আর দেরি করলো না শুভ্র। প্যাকেটটা ওসি সাহেবের হাতে কোনোরকম গুজিয়ে দিয়ে দৌড়ে থানা থেকে বেড়িয়ে গেল সে। জামিলুর রহমান এখনও হতভম্ব চোখে তাকিয়ে আছেন শুভ্রের দেয়া ফুল আর সিগারেটের প্যাকেটটার দিকে। খানিক বাদে হুঁশ ফিরলো তার। গোলাপ ময়লার ঝুড়িতে ফেলে দিয়ে প্যাকেট থেকে একটা সিগারেট বের করলেন। লাইটারটা পকেটেই ছিল, সিগারেটটা জ্বালিয়ে ঠোঁট দুটো দিয়ে আলতো করে ডগাটা চেপে ধরলেন তিনি। এরপর হারিয়ে গেলেন সুখবিলাসে। <br><br> দুই ঘন্টা পর- <br> সরকারি গোড়স্থান টা খুব একটা বড় নয়। কবরের সংখ্যাও তাই কম বলা চলে। কবরটা খুঁজে পেতে তাই খুব একটা দেরি হয়নি শুভ্রর। এখানে আসার সময় দোকান থেকে গোলাপ গাছের একটা চারা কিনে এনেছে সে। খুব যত্ন করে মতি কাকার কবরের উপর চারাটা লাগালো শুভ্র। পকেটে তখনও একটা গোলাপ ছিল, সেটা বের করে কবরের উপর রেখে দিল সে। কবরটা দেখতে এখন খুব সুন্দর লাগছে শুভ্রর চোখে। প্রায় অনেক্ষ্ণ ধরে কবরটার দিকে অপলক দৃষ্টিতে তাকিয়ে রইল সে। চোখে পানি জমলো তার। সাজানো কবরটা এখনও তার কাছে কেন জানি খালি খালি লাগছে। কি যেন একটা নেই। মনে পড়েছে শুভ্রর, ব্যাগ থেকে মতি কাকার কবরের জন্য লিখিয়ে আনা নামফলকটা বের করল সে। কালো পাতের উপর সাদা রঙে লেখা শব্দগুলোর দিকে অপলক তাকিয়ে থাকলো শুভ্র- "মৃত মোঃ মতিউর রহমান মতি, পুত্র শুভ্র আহমেদ, জন্মঃ ১৯৬১, মৃত্যুঃ ২ ফেব্রুয়ারি ২০২৩" <br> রুমাল দিয়ে চোখ মুছতে মুছতে কবরস্থান থেকে বের হলো শুভ্র। গোলাপ কেনার নাম করে নিজের ঘরছাড়া পাগল বাবাকে টাকা দেওয়ার দায়িত্ব আজ থেকে তার শেষ। আমাদের ভালোবাসার জিনিসগুলো কখনো কখনো সামনে থাকা সত্ত্বেও আমরা ছুঁতে পারি না। কেননা মাঝে মাঝে আমাদের ভালোবাসা গুলো আমাদের ছোঁয়া না পাওয়াতেই হয়তো বেশি স্বাচ্ছন্দবোধ করে। মাস ছয়েক আগে নিজের হারিয়ে যাওয়া বাবাকে খুঁজে পাবার পর থেকে এই কালো সত্যটাই বার বার শিখেছে শুভ্র। <br> পটাসিয়াম সায়ানাইডের প্রায় ফাঁকা বোতলটা হাতে একটা ড্রেনের সামনে দাঁড়িয়ে আছে শুভ্র। প্যাকেটের সবগুলো সিগারেটে মাখানোর পরও কিছুটা বিষ বেঁচে গিয়েছিল, সেগুলো  সহ পুরো বোতলটা ড্রেনে ফেলে দিল সে। জামিলুর রহমানের সুখবিলাস তাকে হয়তো পৃথিবীর মায়ার বাঁধন থেকে মুক্ত করেছে। শুভ্রও এখন মায়ার বাঁধন থেকে মুক্ত। <br> মা তো পৃথিবী ছেড়েছে অনেক আগেই, এখন বাবাও ছাড়ল। এদিকে কিছুদিন পপ্র শুভ্রও হয়তো মুক্ত পৃথিবী ছেড়ে অন্ধকার কারাগারে বসে দিন গুনবে। তবে শুভ্র ঠিক করেছে, ততদিন পর্যন্ত বটতলায় পাগল সেজে বাবার মত করে গোলাপ বিক্রি করবে। কারন, আর যাই হোক- বংশপরম্পরায় পাগল তো সে!
    </p>
  </div>
  </body>
</html>